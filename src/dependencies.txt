A partire dalla versione 1.9.f, slackpkg+ supporta la gestione delle dipendenze.

In slackware questo è un tema molto discusso. E' infatti una delle poche 
distribuzioni che - per scelta - non ha mai introdotto la gestione delle
dipendenze in via ufficiale.
La filosofia di slackware è quella di consentire all'utente di installare
ciò che lui vuole, non quello che la distribuzione costringe ad installare.
Di contro si rischia che l'utente, soprattutto se non esperto, si ritrova
nel sistema pacchetti non funzionanti perchè non sapeva che doveva installare
una dipendenza per poter funzionare.

Riguardo i pacchetti sul repository ufficiale, la tendenza è quella di 
considerare supportata solamente una installazione full e non selettiva dei
pacchetti. Questo implica che tutte le dipendenze sono automaticamente risolte
senza avere quindi la necessità di aggiungere un sistema di risoluzione 
dipendenze.

Tuttavia per i repository di terze parti ci si aspetta che l'utente non 
installi tutti i pacchetti presenti, ed alcune di questi pacchetti necessita
l'installazione di dipendenze, tipicamente risolte all'interno dello stesso
repository. A meno che l'utente non conosca già il pacchetto, l'utente finale
non sa quali dipendenze il pacchetto vuole. Inoltre i repository sono fatti
da persone eterogenee con standard eterogenei (non c'è un vero e proprio
standard dichiarato per i repository di terze parti) quindi potrebbero non
essere disponibili README o SlackBuild da leggere.
Fortunatamente diversi pacchettizzatori hanno cominciato a dichiarare, in
modo automatico o manuale, le dipendenze in un file slack-required.
Questo comprende dipendenze presenti nello stesso repository e talvolta
dipendenze presenti nei repository ufficiali; in alcuni casi vengono dichiarate
dipendenze alternative; per esempio per la maggior parte dei pacchetti che
usano java, è possibile installare indistintamente jdk o jre.
